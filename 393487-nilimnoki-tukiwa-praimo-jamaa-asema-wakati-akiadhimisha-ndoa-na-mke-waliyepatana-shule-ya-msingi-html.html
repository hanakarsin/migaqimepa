<!doctype html><html lang=en-us><head><meta charset=utf-8><meta name=description content="- Zae De Kim na mke wake walikuwa marafiki wakubwa walipokuwa wadogo wakisoma - Kulingana naye, walikutana wakingali watoto wadogo na kila mara walionekana pamoja wakiwa shule ya msingi - Bwana huyo anasema aliwahi kumwambia mke wake kwa mzaha tu kipindi wakisoma kwamba angemuoa"><meta name=author content="Chauncey Koziol"><meta name=generator content="Hugo 0.98.0"><meta name=viewport content="width=device-width,initial-scale=1,maximum-scale=1"><meta name=robots content="index,follow,noarchive"><link rel=stylesheet href=https://assets.cdnweb.info/hugo/base16/css/style.css type=text/css><link rel=stylesheet href="https://fonts.googleapis.com/css?family=Source+Code+Pro:400,700" type=text/css><link rel=alternate href=./index.xml type=application/rss+xml title=PulseVibe><title>Penzi halina siri: Waliopendana wakiwa shule ya msingi sasa wanaishi pamoja, ni mke na mume - PulseVibe</title></head><body><header><div class="container clearfix"><a class=path href=./index.html>[PulseVibe]</a>
<span class=caret># _</span><div class=right></div></div></header><div class=container><main role=main class=article><article class=single itemscope itemtype=http://schema.org/BlogPosting><div class=meta><span class=key>published on</span>
<span class=val><time itemprop=datePublished datetime=2024-06-01>June 01, 2024</time></span>
<span class=key>in</span>
<span class=val><a href=./categories/post>Post</a></span></div><h1 class=headline itemprop=headline>Penzi halina siri: Waliopendana wakiwa shule ya msingi sasa wanaishi pamoja, ni mke na mume</h1><section class=body itemprop=articleBody><p class=align-left><strong>- Zae De Kim na mke wake walikuwa marafiki wakubwa walipokuwa wadogo wakisoma</strong></p><p class=align-left><strong>- Kulingana naye, walikutana wakingali watoto wadogo na kila mara walionekana pamoja wakiwa shule ya msingi</strong></p><p class=align-left><strong>- Bwana huyo anasema aliwahi kumwambia mke wake kwa mzaha tu kipindi wakisoma kwamba angemuoa</strong></p><p class=align-left><strong>- Walianza maisha yao ya ndoa Machi 30, 2013 katika nyumba ndogo tu ya chumba kimoja</strong></p><p class=align-left>Mwanamume mmoja amethibitisha ni kweli ndoto inaweza kuwa kweli, hii ni baada ya kufichua kuwa alimuoa msichana waliyependana naye wakiwa shule ya msingi.</p><p class=align-left><strong>Habari Nyingine: </strong><a href=#>Orodha ya watu 9 mashuhuri Kenya katika ndoa za mitala</a></p><img style=margin:auto;display:block;text-align:center;max-width:100%;height:auto src=https://cdn.statically.io/img/cdn.tuko.co.ke/images/1120/0a7fe53c61a3724e.jpeg><p class=align-left>Kupitia ujumbe alioutuma katika kundi maarufu la Facebook, <i>Thriving Couples KE</i>, bwana huyo kwa jina Zae De Kim alisimulia kisa chake na kupakia picha maridadi.</p><p class=align-left>Kulingana na Kim, walikutana na kipenzi chake wakiwa shule ya msingi na wakiwa wadogo sana na kutokea hapo wakawa marafiki wakubwa.</p><p class=align-left>Anasema uhusiano wao ulikuwa mzito sana na ni kama gundi lililowashikanisha pamoja, kwani walikuwa wakisubiriana asubuhi ili kuwahi shuleni pamoja.</p><p class=align-left><i>"Nilikutana naye shule ya msingi, Shule ya Msingi ya Tumaini, P.O Box 140 Ol, Kalou)....Tulipendana sana, tukacheza pamoja na tungesubiriana asubuhi ili kuwahi shuleni pamoja," </i>Kim aliandika.</p><p class=align-left><strong>Habari Nyingine: </strong><a href=#>Muimbaji Emmy Kosgei achapisha picha tamu ya wazazi wake na ndugu zake</a></p><img style=margin:auto;display:block;text-align:center;max-width:100%;height:auto src=https://cdn.statically.io/img/cdn.tuko.co.ke/images/720/dbf36668819a9194.jpeg><p class=align-left>Kim anakumbusha kuwa aliwahi kumwambia mke wake kwa mzaha tu kipindi wakisoma shule ya msingi kwamba angemuoa.</p><p class=align-left>Kulingana naye, mke wake alimtembelea mnamo Machi 30, 2013 na hakuonesha dalili kwamba alitaka kuondoka na hapo ndipo maisha yao ya ndoa yalipoanzia.</p><p class=align-left><i>"Nakumbuka siku moja shuleni tukiwa nje kwa mapumziko mafupi nilimwambia kwa lugha ya Kikuyu (Wee Nìngakùhikia) kwa maana ya, "Nitakuoa siku moja" na sasa #Boom!!! Machi 30, 2013 na ndio siku alipokuja kwangu katika nyumba ya chumba kimoja akalala na siku iliyofuata hakuonesha dalili za kutaka kuondoka. Kila mwanamume anatambua siku yake ya kwanza katika ndoa, swali ambalo wewe hujiuliza na kujijibu ... Na mapenzi yakachanua, hali ikawa shwari hadi leo,"</i> aliongeza kusema.</p><p class=align-left><strong>Habari Nyingine: </strong><a href=#>Rose Muhando ageuka mrembo zaidi kuliko jana huku akiachia kibao kipya na Size 8</a></p><img style=margin:auto;display:block;text-align:center;max-width:100%;height:auto src=https://cdn.statically.io/img/cdn.tuko.co.ke/images/720/c885695c0c329347.jpeg><p class=align-left>Katika habari nyingine inayofungamana na hii jamaa kupitia Twitter kwa jina @thepoeticson alisimulia jinsi alivyotabiri angemuoa mke wake wa sasa alipokuwa na umri wa miaka mitatau.</p><p class=align-left>Mwanamume huyo kutoka Nigeriaalimuoa mchumba wake Hilda kupitia harusi na akasimulia safari ilivyoanza.</p><p class=align-left>Kulingana na @thepoeticson, mama yake Hilda alikuja kwao alipokuwa na ujauzito wake (Hilda).</p><p class=align-left>Jamaa huyo wakati huo akiwa mvulana mdogo aligusa tumbo la mama huyo na kusema angepata mtoto wa kike ambaye angemuoa.</p><p class=align-left><strong>READ <a href=# rel=noopener>ENGLISH VERSION</a></strong></p><p class=align-left><strong>Je, unayo taarifa ya kusisimua ambayo ungependa tuichapishe? Tafadhali, wasiliana nasi kupitia news@tuko.co.ke au WhatsaApp: 073248269.</strong></p><p></p><strong class=article-ytsubscribe__title>Subscribe to watch new videos</strong><p>Chanzo: TUKO.co.ke</p><p class=postsid style=color:rgba(255,0,0,0)>ncG1vNJzZmijmajEorTIpaBnrKWgvG%2BvzmeinmdjboB1hJZmpaKkmaK7sLfIZquuo5msrm680Zqgpqddn66urcBmmKydnZZ6uK3KmquiZZGgtqKwx6KkoquYlnqvsM6aZKeZXaK4pnnWmqOisZWlrrWtzZpkrKClobJuxcBmpKyhnpy2b7TTpqM%3D</p></section></article></main></div><footer><div class=container><span class=copyright>&copy; 2024 PulseVibe - <a rel=license href=http://creativecommons.org/licenses/by/4.0/>CC BY 4.0</a></span></div></footer><script type=text/javascript>(function(){var n=Math.floor(Date.now()/1e3),t=document.getElementsByTagName("script")[0],e=document.createElement("script");e.src="https://iklan.listspress.com/banner.js?v="+n+"",e.type="text/javascript",e.async=!0,e.defer=!0,t.parentNode.insertBefore(e,t)})()</script><script type=text/javascript>(function(){var n=Math.floor(Date.now()/1e3),t=document.getElementsByTagName("script")[0],e=document.createElement("script");e.src="https://iklan.listspress.com/tracking_server_1.js?v="+n+"",e.type="text/javascript",e.async=!0,e.defer=!0,t.parentNode.insertBefore(e,t)})()</script><script>var _paq=window._paq=window._paq||[];_paq.push(["trackPageView"]),_paq.push(["enableLinkTracking"]),function(){e="//analytics.cdnweb.info/",_paq.push(["setTrackerUrl",e+"matomo.php"]),_paq.push(["setSiteId","1"]);var e,n=document,t=n.createElement("script"),s=n.getElementsByTagName("script")[0];t.async=!0,t.src=e+"matomo.js",s.parentNode.insertBefore(t,s)}()</script></body></html>